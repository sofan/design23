---
Title: Design Principles
Description: This is my Design Principles report page
Template: report

---

# Designprinciper

Uppgiften är att analysera ett antal webbsidor utifrån vilka designprinciper som används samt vilket intryck sedan ger.


Urval
-----------------------

Urvalet är gjort från de olika genrerna **[artiser, författare, sportprofiler]** för att se hur en design kan återge känslan för respektive område. Att hitta sidor att analysera var inte helt lätt då det märks att många personer idag väljer att inte ha en hemsida utan istället förlitar sig på andra sociala medier. De sidor jag har valt att analysera är följande:

- <a href="https://greenday.com/" target="_blank">Green Day [ARTISTER]</a>
- <a href="https://camillalackberg.se/" target="_blank">Camilla Läckberg [FÖRFATTARE]</a>
- <a href="https://charlotte-kalla.se/" target="_blank">Charlotte Kalla - [SPORTPROFIL]</a>


Metod
-----------------------
Som bakgrund till anlysen ligger de olika designprinciper som finns bekrivna i artikeln
<a href="https://www.canva.com/learn/design-elements-principles/" target="_blank">Design Elements & Principles</a>. Några av de designprinciper som finns återgivna där är: färg, linjer, balans, rörelse och struktur.
Alla sidor har analyserats på både desktop och mobil.


Resultat
----------------------

### GREEN DAY

<picture>
    <source media="(min-width: 600px)" srcset="%assets_url%/img/analysis/greenday_800.webp">
    <img src="%assets_url%/img/analysis/greenday_small.webp" alt="Green Day">
</picture>

Att Green Day är ett punkband återspeglas ganska bra här. Det ser inte så snyggt och iordninggjort ut och det ska inte heller se snyggt ut. Syftet med sidan är att visa upp musik, turnedatum och attityd, vilket de lyckas de bra med. Den rosa/svarta färgen är densamma som på deras kommande album vilket ger bra reklam och gör att vi redan nu blir bekanta med det albumet och alla produkter runtomkring. Precis som de vill. De undersidor som finns går i samma stil som huvudsidan.

De designprinciper som kan ses är
#### FÄRG
Färgschemat går endast i rosa och svart, i enlighet med deras kommande album. Enkelt och lite fult. Så som punken ska vara.

#### TEXTUR
Den i övrigt väldigt platta och enkla sidan har fått en svart flammig bakgrundstextur som gör det hela lite skitigare och rörligare. Stänger man av texturen ser sidan tråkig och lite "för ren" ut.



---

### CAMILLA LÄCKBERG

<picture>
    <source media="(min-width: 600px)" srcset="%assets_url%/img/analysis/camilla.webp">
    <img src="%assets_url%/img/analysis/camilla_small.webp" alt="Camilla Läckberg">
</picture>

Denna sida känns som motsatsen till Green Day. Här en det elegant och flådigt. Camilla Läckberg vill marknadsföra sina böcker och öka läsintresset bland unga. Det lyckas ganska bra om man scrollar vidare bland sidorna, men första intrycket på framsidan skulle lika gärna kunna vara reklam för smycken eller liknande. Men det är säkert också meningen, att det ska vara lite fint att vara en framgångsrik författare. Den handskrivna signaturen på framsidan ger en personlig touch.

De designprinciper som kan ses är

#### FÄRG OCH NEGATIVE SPACE
Dova behagliga färger används och bidrar till känslan av elegans. Orange används på flera ställen som bakgrundsfärg till bilder vilket bryter av med som en fin kontrast.
Bakgrundfärgen på vissa sektioner förstärker innehållet. Exempel på detta ses i bilden nedan där senaste boken presenteras mot en bakgrund som går i samma färger som bokens omslag. Blanka områden (negative space) används för att ge mer luft och läsbarhet till inehållet.

<picture>
    <source media="(min-width: 600px)" srcset="%assets_url%/img/analysis/camilla_bok.webp">
    <img src="%assets_url%/img/analysis/camilla_bok_liten.webp" alt="Mirage">
</picture>


#### RÖRELSE
En bok kommer in från höger. En text glider in på sidan. Det skapar rörelse, och drar ögat till det som flyger in i bild, men känns på just den här sidan lite onödigt och förstör lite av elegansen.

#### SYMMETRI OCH BALANS
Framsidan inleds med en centrerad text som ger en känsla av symmetri. Undersidorna har en bra balans där bild och text tar ut varandra vilket medför att sidan inte tippar över åt ena eller andra hållet.

---

### CHARLOTTE KALLA

<picture>
    <source media="(min-width: 600px)" srcset="%assets_url%/img/analysis/charlotte.webp">
    <img class="overlay" src="%assets_url%/img/analysis/charlotte_liten.webp" alt="Charlotte Kalla">
</div>
</picture>


Glädje och kämpaglöd. Sidans syfte är primärt att marknadsföra hennes bok. Man scrollar bland bilderna och ser hur hon både som barn och vuxen har kämpat för de resultat hon sedan fått glädjas åt tillsammans med hela svenska folket. Och man blir lite nyfiken på boken. Så visst fyller sidan sitt syfte. Någon undersida finns inte, utan det är en enda lång scrollbar framsida vilket är ganska skönt och enkelt att ta till sig. Jag behöver inte mer information än så här. Trevligt.

De färgprinciper som kan ses är

#### FÄRG
Det är blått och det är gult. Blå himmel och kall luft, gula detaljer på skidor och blågula svenska flaggor mot den snöiga vita bakgrunden.  Färgerna skapar en positiv känsla och förstärker Charlotte Kallas personliga varumärke.


#### NEGATIVE SPACE
Blanka utrymmen runt bilder och texter skapar mer luft på sidan och förbättrar läsbarheten.

#### BALANS

<div class="column2">
<p>
 I sin fulla bredd är sidan fint balanserad med text och bild som väger upp varandra. Men då sidan krymper i bredd blir den under en stund något för oblanserad och Charlotte hamnar väldigt ensam i ena kolumnen. Ungefär på samma sätt som denna text i full sidbredd blir för obalanserad mot bilden här till höger...
</p>
<img src="%assets_url%/img/analysis/charlotte_smalsida.webp" alt="Charlotte Kalla smalsida">
</div>



Analys
-----------------------

Var och en av de analyserade sidorna använder designprinciper på ett framgångsrikt sätt för att kommunicera sitt syfte och skapa en användarupplevelse som stämmer överens med varumärket och den önskade atmosfären.

**FÄRG** är den vanligaste designprincipen som används, vilket är ett enkelt sätt att skapa stämning. Green Day är lite stökiga och råa med sina enda två färger medan Camilla och Charlotte har ett mer harmoniskt färgschema. Camilla och Charlotte skapar även en mer personlig känsla genom att inkludera handskrivna signaturer på framsidan.

**BALANS** och **NEGATIVE SPACE** är också vanliga designprinciper att använda för att skapa en luftigare och mer lättläst sida.


Analys av egen sida
--------------------

### DESIGNPRINCIPER

Jag granskar min egen portfolio för att se om några designprinciper går att finna. Det jag hittar är:
- **Färg**. Både det ljusa och mörka temat har ett genomtänkt komplementärt färgschema som återfinns på framsida och undersidor.
- **Linjer**. På rapportsidorna har avgränsande linjer använts för att tydligare markera gränserna mellan de olika avsnitten.
- **Djup och skala**. Technology-boxarna har fått en skugga för att ge sidan mer djup. Jag har även left med olika storlekar och färger för att skapa mer liv till sidan.
- **Grid**. Bildgalleriet har ett tydligt gridmönster som förändras efter sidans bredd.
- **Inraming**. Alla bilder i galleriet har fått en tunn kantlinje samt en pålagd bildtext för att ge en tydligare inramning.

### UPPDATERING SOM KAN GÖRAS
Jag tycker att jag redan har implemeterat och lekt en del med de designprinciper som finns, och har nog hela tiden haft en del av dessa principer i åtanken även om jag inte var helt medveten om att de fanns. Det jag kan se är att att framsidan inte har en bra balans. Bild och text kan där justeras för att göra det bättre. Jag upplever även att sidan är ganska tråkig och fyrkantigt skolaktig, vilket jag skulle kunna åtgärda till viss del genom att använda färger och former på ett roligare sätt.

### GJORDA/ICKE GJORDA UPPDATERINGAR
- Framsidan har justerats så att bild och text balanseras bättre, och bilden har fått en annan form samt en diffus transparent skugga för att stå ut lite från det fyrkantiga.
- Den enfärgade headern har fått en bakgrundsbild med överlagrad gradient av transparenta färger. Detta är egentligen inget jag brukar gilla, men inspirerad av andra gradient-sidor jag sett så gav jag det ett försök. Bakgrundsbilden är min egen bild på bergstoppar och gradienten går i samma färger som sidans redan använda färgscheman.
- Transitions har lagt på länkar och boxar för att få mjukare övergångar.
- De box-shadows som använts för boxarna på sidorna technology- och reports har fått ett nättare utseende då jag har inte helt gillade de tidigare "vanliga" skuggorna.


Referenser
------------------------

- <a href="https://www.canva.com/learn/design-elements-principles/" target="_blank">Design Elements & Principles</a>.
- <a href="https://www.canva.com/learn/20-web-design-principles-follow/" target="_blank">20 web design principles to follow</a>.


Övrigt
-----------------------

Rapporten är skriven av mig Sofie Strömberg